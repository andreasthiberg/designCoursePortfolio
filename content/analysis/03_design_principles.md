Designprinciper
=======================

I den här uppgiften ska jag kommentera de designprinciper som kommer till uttryck på tre olika personsidor. Jag ska sedan utföra samma analys på den portfolio-webbplats jag själv har tagit fram under kursen, och diskutera vilka förbättringar och förändringar som kan göras.

Urval
-----------------------
Jag har valt ut Portfolio-sidor från tre olika svenska webbutvecklade. Urvalet gjordes genom en Google-sökning, varefter jag letade fram några av toppresultaten som hade tillräckligt många element på sidan för att passa bra för den diskussion som jag ska föra här. Jag försökte också hitta tre sidor som i alla fall delvis var olika varandra. 


Metod
-----------------------
Analysen utgår från den presentation av 20 olika designprinciper som finns i artikeln "Design elements and principles" av Mary Stribey. De flesta av principerna är dock samma som återges av många liknande källor, och artikeln används framförallt som ett ramverk för diskussionen, snarare än ett facit. Rubriken för analysen av varje hemsida är också en länk till sidan. 

Resultat
-----------------------

<h3><a href="fredrikbrolin.se">fredrikbrolin.se</a></h3>

![Snapshot från fredrikbrolin.se](%assets_url%/img/brolin.png)

Den första portfolion använder sig av en ganska minimal design. Syftet med en webbutvecklares Portfolio är ju framförallt att visa upp tidigare meriter - och här ligger fokus också på en presentation av tidigare projekt. Sidan använder sig också av ett enkelt färgschema i vitt och blåa nyanser - något som dock kompletteras med en tonad bakgrundsbild. Överlag så tycker jag att designen är lagom komplicerad, och framstår som professionell samtidigt som den är lagom kreativ för att ändå visa lite på personens känsla för design.

Sidan använder sig genomgående av <i>raka linjer och kvadratiska former.</i > Färgschemat är som sagt enkelt, men det är antagligen en fördel för en sida som ska efterlikna ett digital CV. Startsida använder sig av <i>repetition</i> för att dela upp sig i två delar utan att använda någon definitiv gräns, där båda delarna har rubriker i samma design. Bakgrundsbilden skulle kunna ses som ett sätt att addera <i>textur</i> till sidan - som hade saknats om den var enfärgad. Något som dock drar ner intrycket en aningen är att den gradient-tonade bakgrundsbilden upprepas på ett lite märkligt sätt, istället för att täcka hela sidan.

Undersidorna där projekten presenteras följer ungefär samma bakgrund, men den vita, enklare bakgrunden gör det enklare att ta till sig informationen i och med att det är mer text och bilder.

<h3><a href="chfrisk.se">chfrisk.se</a></h3>

![Snapshot från chfrisk.se](%assets_url%/img/frisk.png)

Den andra portfolion skiljer sig på flera sätt från den första, även om syftet ju är detsamma. Genom lite klarare färger så blir startsidan mer uppseendeväckande, vilket har både för och nackdelar - den gör ett starkare intryck, men framstår inte som riktigt lika rakt på sak som den förra. 
Istället för raka linker används här genomgående <i>mjuka</i> former. Det tydligaste exemplet är den kurva som avgränsar hemsidans header från innehållet. Cirklar används i stor utsträckning istället för kvadrater, och bakgrunden dekoras med små "bubblor". 
Den här sidan använder sig också av <i>rörelse</i>, då varje projekt flyger in då man skrollar ned, och en viss <i>symmetri</i> då varje projekts presentation är en spegelbild av det föregående. 

Överlag så tycker jag att sidan ger lite större prov på kreativitet än den första sida, och att den är lite roligare att titta igenom. Å andra sidan så gör färgvalen i kombination med de många rörliga elementen eventuellt att fokus tas från själva innehållet - de meriter som presenteras.

<h3><a href="olleburlin.se">olleburlin.se</a></h3>

![Snapshot från olleburlin.se](%assets_url%/img/burlin.png)

Den tredje profilen är i sin design den enklaste. Den använder sig i minimal utsträckning av färger och illustrationer, med bara en mjuk bakgrundston. Det gör att sidan blir mindre omedelbart uppseendeväckande, men å andra sidan så distraherar designen inte från innehållet. Direkt när man scrollar ner så kommer man till presentationen av portfolions projekt. De presenteras via <i>raka, kvadratiska former</i> och genom en genomgående <i>symmetri</i>, som gör det väldigt lätt att ta till sig informationen och att orientera sig på sidan. Den enda <i>rörelsen</i> på sida är de ganska diskreta animationerna när projekten laddas in. Samma designprinciper gäller genomgående undersidorna.

Analys
-----------------------
De olika sidorna som jag har diskuterat representerar en sida av spektrar mellan enkel och uppseendeväckande design. Enklare design verkar tendera att använda sig av raka linjer, enkla geometriska former, symmetri och få färger. Genom färglad, asymmetrisk design som använder sig av mer blandade former kan man istället skapa en mer unik och iögonfallande sida. Båda alternativen har sina fördelar. Personen bakom den tredje, och den enkaste, sidan verkar har ganska lång erfarenhet och mycket att visa upp - eventuellt så är det i en sådan situation rimligt att välja en enklare design som lägger fokus på själva portfolions innehåll, eftersom sidan i sig inte behöver bevisa personens färdigheter. I det motsatta fallet - alltså för en ny webbutvecklare som inte har så många riktiga projekt att visa upp - så kan en mer komplicerad och unik sida fungera som en demonstration av kunskap, och dessutom bli mer minnesvärd i sig.

Analys av min egen me-sida
-----------------------
Min "portfolio"-sida är ju ingen egentlig portfolio-sida, d.v.s. den visar inte upp några separata projekt. Grunddesignen kan ändå analyseras på samma sätt som ovan. 

Min sida använder sig genomgående av <i>raka</i> linjer och former. Det gör att den ser lite "steril" ut, men att den också framstår som hyfsat sammanhängande i sin design. Färgschemat är ganska enkelt och fokus ligger på komplementerande färger. En möjlig förändring hade varit att göra kontrasten större mellan innehåll och bakgrund, för att tydligare lyfta fram det jag vill att läsaren ska fokusera på.
På teknologi-sidan så är ett av grid-elementen större än de andra. Enligt vanliga designprinciper skulle detta representera en hierarki, då uppmärksamhet dras till det större elementet. Här är det ju dock bara ett resultat av tidigare uppgifter, och på en riktig sida hade det varit rimligare att ha en konstant desing på de olika teknologi-alternativen.

De sidor som framförallt innehåller text (startsida, docs-sidan) använder sig minimalt av <i>grid-design</i>. Som det ser ut nu presenteras texten bara som den är, utan inraming. Genom att rama in hela eller delar av texten i ramar skulle man kunna skapa en mer tilltalande design och en tydligare seperation av innehållet från bakgrunden. Jag valde att inkorporera detta i kombination med det perspektiv på mer färgkontrast som nämns ovan, genom att rama in texten med hjälp av vita bakgrunder. 

En större projekt hade varit att applicera principen som jag nämnde ovan - att en sida med mindre innehåll behöver en mer iögonfallande design. Det blir vägledande i nästa uppgift, då jag ska applicera olika designprinciper på sidan.




Referenser
-----------------------
"Design elements and principles", Mary Stribey, https://www.canva.com/learn/design-elements-principles/, hämtad 09/12-21.

Författare
-----------------------
Andreas Thiberg