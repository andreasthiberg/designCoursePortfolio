
En färganalys av tre svenska nyhetshemsidor
=======================

I den här rapporten kommer jag att undersöka, analysera och jämföra de färgscheman som används på tre olika svenska
nyhetspublikationers hemsidor. Hemsidorna är på många sätt snarlika, då de följer den normala layouten och designen för digital
nyhetsrapportering, men det finns vissa gradskillnader i bruket av färger och typsnitt som säger en del om de olika 
publikationernas målgrupp, profil och ambitioner.

Urval
-----------------------

Jag har undersökt tre nyhetssidor: Aftonbladet, Svenska Dagbladet och Dagens Industri. Alla tre tillhör Sveriges största tidningar,
har stora besökssiffror och får antas vara framtagna av erfarna designbyråer. De tre sidorna är valda dels som representanter för tre 
olika typer av nyhetsbevakning, dels som exempel på tre olika färgscheman. Genom undersökninger kommer jag att försöka dra slutsatser om
respektive sidas profil och design-val. 

Metod
-----------------------

För att undersöka varje sidas färgschema och bruk av typsnitt har jag dels använt mig av tillägget color-picker i Firefox, och dels av Firefox utveckling-verktyg.
Det senare används framförallt för att undersöka vilka typsnitt en hemsida använder sig av i olika rubriker och i ingresser. 
Jag har också använt mig av Adobes verktyg Color Wheel för att se hur olika färgscheman förhåller sig till färgspektrat. 

Resultat
-----------------------

<h3>Svenska Dagbladet</h3>
<br>
![Snapshot från Svenska Dagbladet](%assets_url%/img/svd.png)
<br>
<br>
Bland de tre hemsidor som undersöks här så har Svenska Dagbladet det mest diskreta färgschemat, och den mest minimalistiska designen.
Enligt artikeln "The Characteristics of Minimalism in Web Design" av Kate Moran, där författaren utför en kvantitativ undersökning av 
designen hos hemsidor som kan beskrivas som minimalistiska, så är deras mest framträdande karaktärsdrag: Platt (<i>flat</i>) design, ett begränsat färgschema,
få UI-element, bruk av negativt utrymme (<i>negative space</i>), och dramatisk typgorafi. Alla dessa, förutom den dramatiska typografin, uppfylls av SvD:s hemsida.
De färger som används, förutom det svarta och vita som dominerar sidan, är dessa:
<br>
<br>
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #175E9D">
<td style="height: 50px; width: 50px; background-color: #ECF3FA">
<td style="height: 50px; width: 50px; background-color: #FF3300">
<td style="height: 50px; width: 50px; background-color: #FF5F0E">
</tr>
</table>
<br>
<br>

De blåa färgerna ger sidans dess huvudsakliga färgprofil. De röda färgerna, som på ett färghjul inte är komplementära, utan snarare utgör två delar av en färgtriad tillsammans med de blåa, fungerar för att markera något särskilt viktigt på sidan - som på bilden, där den understryker en liverapportering från en nyhetshändelse. Den blåa färgen utstrålar enligt boken <i>The Principles of Beautiful Web Design</i> värden som intelligens och lugn, samtidigt som den är universellt omtyckt - något som är av värde för en tidning som Svenska Dagbladet, som försöker förmedla seriositet och pålitlighet. Då den röda färgen inte är en komplementfärg, som hade smält in i designen,  sticker den istället ut och drar uppmärksamhet till sig. Röd är, vilket samma bok understryker, en dramatisk och spännande färg - en kontrast mot den lugna blåa. 
Tidningens seriösa profil förmedlas också av den avskalade designen i allmänhet, utan stark färgläggning. Dessutom påminner designen om den svartvita färgsättningen i publikationens originalformat: Papperstidningen.
<br><br>
Både rubriker och ingresser (brödtext) använder sig av serif-typsnitt. Valet av serif-typsnitt i klassiskt snitt kan kopplas till den seriösa profilen, och till den traditionella designen av dagstidningar med mycket och tät text.

<h3>Dagens Industri</h3>
![Snapshot från Dagens Industri](%assets_url%/img/di.png)
<br>
<br>
Dagens Industris hemsida är snarlik SvDs i sin layout, men uppfyller inte i samma grad de karaktärsdrag för minimalism som nämns ovan - här finns fler olika UI-element, fler färger, och mindre negativt utrymme. Sidan använder sig av ett mer komplicerat och mer närvarande färgschema, enligt nedan:
<br>
<br>
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #A7100C">
<td style="height: 50px; width: 50px; background-color: #326D9B">
<td style="height: 50px; width: 50px; background-color: #FBF4F1">
<td style="height: 50px; width: 50px; background-color: #08002F">
<td style="height: 50px; width: 50px; background-color: #00D588">
<td style="height: 50px; width: 50px; background-color: #FF3E2A">
</tr>
</table>
<br>
<br>

Den omättade röda färgen används på motsvarande sätt som hos SvD som hemsidans huvudtema. Här kompletteras den dock i större grad med fler färger. Hela sidan har en rosa ton - som återspeglar papperstidningens design och som ger sidan en iögonfallande färgprofil. Här används ingen särskild färg för att lyfta fram vissa artiklar, även om en omättad blå nyans används lite grand och fungerar som triad-färg. Däremot så används på typiskt sätt starka röda och gröna nyanser för att markera uppåt- och nedåtgång på börsen i sidans header.

Även om Dagens Industri också har som ambition att göra ett seriöst intryck så tyder sidans design på att man prioriterar att väcka läsarens uppmärksamhet genom stark färgsättning. Det gäller även typografin - som i jämförelse med SvDs är tyngre och mer aggresiv. Sidan använder sig framförallt av sans-serif-typsnitt för rubriker och ingresser, vilket ger uttryck för en mer modern design som inte på samma sätt är bunden till tidnings-mediet. 

<h3>Aftonbladet</h3>
<br>
![Snapshot från Aftonbladet](%assets_url%/img/ab.png)
<br>
<br>
Aftonbladets sida använder sig återigen av samma layout, men av en än mer aggresiv typografi, många UI-element, och en stark färgsättning:
<br>
<br>
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #DD2A30">
<td style="height: 50px; width: 50px; background-color: #FFEB18">
<td style="height: 50px; width: 50px; background-color: #FEEBEE">
</tr>
</table>
<br>
<br>

De förhållandevis få men starka färgerna ger sidan ett mer iögonfallande utseende. En starkt röd och en starkt gul färg utgör sidans huvudfärger - samma färger som återfinns i tidiningen traditionella logotyp och på löpsedlar. Även här utgör de två huvudsakliga färgerna två delar av en färgtriad.
Här återfinns inte samma ambition som hos SvD: att uttrycka seriositet och tradition. Istället ligger fokus på starka färger och dramatik - något som återspeglar kvällstidningens nyhetsbevakning. Det gäller också den aggresiva typografin, med stora rubriker i sans-serif-font.

Analys
-----------------------

Sammanfattningsvis kan två slutsatser dras om de olika hemsidornas val när det gäller färgscheman och typografi. För det första så återspeglar de de respektiva tidningarnas ambitioner, profiler och målgrupper. Särskilt SvD använder sig av en återhållsam design med omättade färger, en minimalistisk layout, och en begränsad färgsättning. Genom att dessutom använda sig av en huvudfärg som ger ett förtroendegivande intryck förmedlar sidan tidningens ambitioner som en seriös nyhetsförmedlare. Dagens Industri har en lite mer rörig och modern design. Nyhetsbevakningen förmedlas med omättade färger, som dock kombineras med starka färger som används för att kommunicera positiv eller negativ utveckling på börsen. Aftonbladet använder sig slutligen av betydligt starkare färger, som i kombination med typografin ger ett aggressivt och dramatiskt intryck vars prioritet är att fånga läsarens uppmärksamhet.
<br><br>
För det andra så anknyter varje hemsidas design också till originalformen - tidningen. SvDs sida påminner om tidningens text-täta och traditionellt svart-vita design, DI återanvänder den rosa nyansen som också används i tidningen, och Aftonbladet använder samma starka färger som används i tidningens logga och som är typiska för iögonfallande löpsedlar.

Referenser
-----------------------

<i>The Principles of Beautiful Web Design</i>, Jason Beaird, James George, 2014.
"The Characteristics of Minimalism in Web Design", Kate Moran, Nielsen Norman Group, 2015. (https://www.nngroup.com/articles/characteristics-minimalism/)
<br><br>
<b>Författare: Andreas Thiberg</b>